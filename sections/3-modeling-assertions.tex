\section{模型假设}

\begin{enumerate}
    \item 兵者，国之大事，死生之地，存亡之道，不可不察也。
    故经之以五事，校之以计，而索其情：一曰道，二曰天，三曰地，四曰将，五曰法。
    \item 凡用兵之法，驰车千驷，革车千乘，带甲十万，千里馈粮，则内外之费，宾客之用，胶漆之材，车甲之奉，日费千金，然后十万之师举矣。
    其用战也，贵胜，久则钝兵挫锐，攻城则力屈，久暴师则国用不足。
    夫钝兵挫锐，屈力殚货，则诸侯乘其弊而起，虽有智者，不能善其后矣。
    故兵闻拙速，未睹巧之久也。
    夫兵久而国利者，未之有也。
    故不尽知用兵之害者，则不能尽知用兵之利也。
    \item 凡用兵之法，全国为上，破国次之；全军为上，破军次之；全旅为上，破旅次之；全卒为上，破卒次之；全伍为上，破伍次之。
    是故百战百胜，非善之善者也；不战而屈人之兵，善之善者也。
    \item 昔之善战者，先为不可胜，以待敌之可胜。
    不可胜在己，可胜在敌。
    故善战者，能为不可胜，不能使敌之必可胜。
    故曰：胜可知，而不可为。 
    \item 凡治众如治寡，分数是也；斗众如斗寡，形名是也；三军之众，可使必受敌而无败者，奇正是也；兵之所加，如以碫投卵者，虚实是也。 

\end{enumerate}